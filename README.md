# indbml_moodle
Această lucrare are ca scop compararea rezultatelor tehnologiilor care permit antrenarea și predicția unui model de ML care prezice situația studenților. Dacă aceștia se află în riscul de a nu promova materia. Setul de date conține informații despre activitatea studenților în cadrul unui curs care este găzduit pe platforma Moodle. Am luat informațiile cursului din doi ani diferiți pentru a avea o varietate cât mai mare asupra datelor și pentru a vedea cât de eficient este algoritmul atunci când setul de date conține mai multe date. 
Aceste tehnologii folosite în acestă lucrare sunt ML în baza de date, backend Python de ML direct integrat în Moodle și librării Python care suportă ML (Scikit-learn).
Pentru model am folosit o rețea neuronală cu un singur strat ascuns cu reacție directă (eng. feed-forward neural network).
Am folosit această rețea neuronală deoarece necesită mai puțini paramentrii pentru antrenare, deci necesită mai puține resurse pentru a antrena și a prezice. În al doilea rând am folosit această rețea neuronală pentru că backend-ul Moodle care antrenează și prezice modelul este limitat doar la acest tip de rețea neuronală. Momentan, nu am găsit o metodă de a selecta algoritmul dorit in Moodle. Pentru a fi relevantă comparația am folosit în toate scenariile această rețea neuronală.
Aceste date vor putea fi folosite ulterior pentru a adapta stilul de predare astfel încât cât mai puțini studenți să se afle în situația de a nu reuși să promoveze cursul.
